# 8. Criteris generals sobre l'organització, la comunicació i desenvolupament del procés d'avaluació de l'aprenentatge

L'avaluació de l'alumnat en aquest curs d'especialització es regirà per l'**Ordre 8/2025, de 22 d'abril**, el **Reial decret 659/2023, de 18 de juliol**, la **Llei orgànica 3/2022** i altra normativa d'aplicació com la **resolució de 26 d'abril de 2023** de la Secretaría Autonòmica d'Educació i Formació Professional, o la **resolució de 17 de juliol de 2025** d'inici de curs.

Els principis generals seran:

* L'avaluació serà **contínua, formativa, integradora i orientada a competències**.
* Tindrà com a referència els **resultats d'aprenentatge (RA)** de cada mòdul professional.
* L'objectiu serà afavorir l'aprenentatge, la inserció laboral, el desenvolupament integral de l'alumnat i l'adquisició de les competències que complementen les establertes en els cicles formatius de referència.

## 8.1. Organització de l'avaluació

El procés d'avaluació es durà a terme tenint en compte el següent:

* Es duran a terme dues **sessions d'avaluació quatrimestrals** en les dates establertes pel centre.
* Es requereix una **assistència mínima del 85%** (art. 57 RD 659/2023, punt 9 Resolució 17 de juliol de 2025 d'inici de curs)
* Per a considerar superat un mòdul, cal obtindre una **qualificació mínima de 5 sobre 10**.
* L'equip docent acorda que, per aprovar el mòdul, caldrà aconseguir un **assoliment suficient en tots els RA** que el conformen (serà necessari obtenir una qualificació igual o superior a 5 en cada RA).

Els **instruments d'avaluació** seran de dos tipus:

* Seguiment del projecte mitjançant la valoració de l'exposició per part de l'alumnat dels resultats de cada part del projecte, incloent la documentació requerida en cada cas.

* De manera puntual, sobre tot al principi de curs, se poden aplicar tècniques tradicionals d'avaluació com pràctiques, qüestionaris, exàmens escrits o casos d'estudi.

## 8.2. Comunicació amb alumnat i famílies

* A l'inici de cada mòdul, el professorat informarà l'alumnat dels criteris, procediments i ponderacions de l'avaluació.
* Esta informació estarà recollida en les Programacions Didàctiques, i serà accessible a través de la plataforma educativa *Aules*.
* S'explicaran també les metodologies (ABR, ABP) que s'utilitzaran al llarg del curs i quina influència tindran en el resultat final de cada mòdul.
* No hi ha hores per tutories grupals ni individuals, però se faran sessions de seguiment i resolució dels dubtes de l'alumnat al llarg dels reptes i projectes que han de portar a terme. 
* Les qualificacions es comunicaran oficialment a través d'ITACA i els butlletins del centre.
* Les qualificacions parcials es publicaran a través de la plataforma educativa (Aules) amb comentaris i orientacions de millora.
* Les qualificacions s'obrindran a partir dels resultats d'aprenentatge (RA) aplicats en les diferents unitats de programació o projectes.

<!-- 
De la pàgina 14 de la guia:

És important que el PCCF reflectisca els acords aconseguits per l'equip educatiu en relació amb el tractament dels diferents RA dels mòduls. Això és: serà necessari superar tots els RA d'un mòdul per a considerar-lo superat? Què determinarà quins RA són imprescindibles per a aprovar i quins no?
-->

## 8.3. Desenvolupament del procés

<!-- Extret pràcticamen de l'exemple de la guia -->

* El professorat realitzarà el seguiment i avaluarà l'alumnat en relació amb els **criteris d'avaluació**. Aquests criteris seran els definits per als resultats d'aprenentatge establerts en el currículum oficial del curs d'especialització.
* En principi s'han de superar tots els RAs de cada mòdul. Queda a la disposició del professorat responsable de cada mòdul **decidir si hi ha RAs que no se consideren clau per superar el mòdul**. Este criteri es fonamentarà en la contribució dels RA a les competències del cicle i en qualsevol cas **quedarà reflectit en la programació didàctica del mòdul corresponent.**
* Per a l'avaluació d'alumnat amb necessitats, el professorat establirà mecanismes de comprovació del grau competencial de l'alumnat sense l'obligació que este realitze totes les activitats proposades de la mateixa manera que la resta del grup.
* Les qualificacions s'expressen en una escala numèrica d'1 a 10, i es considera 5 o més com a qualificació positiva.

## 8.4. Revisió i reclamació

* L'alumnat tindrà dret a la **revisió de qualificacions** i a la **presentació de reclamacions**, en cas de discrepància, d'acord amb el que estableixen els articles 19 i 20 de l'Orde 8/2025.

## 8.5. Formació en Empresa (FEE)

<!-- Extret del decret 114/2025

L'article 7 del Decret 114/2025 ens parla de la Formació en Empresa o Organisme equiparat, i s'indica que tot i no tenir currículum propi, contribueix al desenvolupament de part dels RA dels mòduls professionals i, de manera conjunta amb la formació al centr docent, a l'assoliment de les competències generals, professionals i per a l'ocupabilitat del cicle.

En aquest mateix article s'indiquen els següents criteris que ha de complir l'alumnat per iniciar l'FEE:

> – Tindre complits 16 anys.
> – Haver adquirit les competències relatives als riscos específics i les mesures de prevenció de riscos laborals en les activitats professionals corresponents al perfil professional segons es requerisca en la normativa vigent en matèria de prevenció de riscos laborals, per la qual cosa resulta obligatòria la seua ubicació temporal en el primer trimestre del primer curs.
> – Estar en condicions de complir amb tots els compromisos establits en l'article 153.3 del RD 659/2023, de 18 de juliol, d'Ordenació del Sistema de Formació Professional.
>
> Segons aquest article 153.3 del RD 659/2023, aquests compromisos són:
>
> a) Complir amb el calendari i horari formatiu establit en l'empresa o organisme equiparat, del qual han d'haver sigut prèviament informats.
>
> b) Complir amb les normes establides per l'empresa o organisme equiparat, especialment les referides a la prevenció de riscos laborals.
>
> c) Aplicar i complir adequadament amb les tasques formatives que se li encomanen en l'empresa o organisme equiparat, d'acord amb el pla de formació i la programació establida, respectant el règim intern de funcionament d'esta.
>
> d) Respectar i cuidar els mitjans materials que es posen a la seua disposició.
>
> e) Comunicar a l'empresa o organisme equiparat amb l'antelació que siga possible qualsevol absència.
>
> f) Respecten la màxima confidencialitat durant el seu període de formació en l'empresa o organisme equiparat i a la finalització d'esta. A més, no se li permet la reproducció o emmagatzematge de dades de l'empresa o organisme equiparat, ni la seua transmissió, qualsevol que siga el mitjà utilitzat per a això, sense permís exprés del tutor o tutora de l'empresa o organisme equiparat.
>
> g) Altres acordades amb l'empresa o organisme equiparat i incorporades en el present conveni.

Tal i com s'indica al Decret *S'entendrà que no està en condicions de complir-los si aqueixos mateixos compromisos no s'han aconseguit en el centre docent, sense perjuí de l'obligació de l'alumnat d'aconseguir les competències mínimes necessàries per a cursar part de la seua formació en l'empresa i poder superar els mòduls formatius.*

*Per a això, abans de començar el període d'FEE, l'equip docent decidirà de manera col·legiada quines persones estan en condicions de complir aquests compromisos, i quines no, i en aquest cas hauran de motivar les circumstàncies que excepcionalment impedixen l'FE d'una determinada persona. La proposta col·legiada de l'equip docent, que haurà de ser transparent i objectiva, s'elevarà documentalment a la direcció d'estudis perquè adopte la decisió corresponent.*

Seguint amb les indicacions del Decret, *si la direcció d'estudis, a proposta de l'equip docent, adopta la decisió que una persona no s'incorpore al període d'FEE, aquesta continuarà la seua formació en el centre educatiu i serà avaluada pel professorat responsable de cada mòdul.*

El Decret també estableix altres consideracions sobre la FEE, tals com:

* L'FEE es formalitzarà conjuntament per un representant de l'empresa i els representants del centre, sobre la base de criteris objectius i acordats amb l'empresa, mitjançant acords i convenis de col·laboració subscrits per la direcció o titularitat del centre docent i el representant legal de l'empresa o organisme equiparat.
* En cap cas la formació en empresa tindrà la consideració de pràctiques ni suposarà la substitució de les funcions que corresponen a un treballador o treballadora en l'empresa.
* En règim general la relació entre l'alumnat i l'empresa o organisme equiparat s'acollirà al que es disposa en la normativa vigent.

Respecta a l'organització, el Decret, seguint amb la normativa estatal indica que la FEE es pot desenvolupar de dues formes:

* **Acumulada**, quan la formació es realitze en un període de temps únic durant el curs acadèmic.
* **En alternança**, quan la formació es realitze en diversos períodes alterns en l'empresa i en el centre docent.

A més, es parla dels dos règims de la FEE atenent a la durada total:

a) **Règim general**, d'una durada d'entre el 25% i el 35% de la durada del cicle, i al menys amb el 10% dels resultats d'aprenentatge, distribuits entre tots els cursos que componen el cicle formatiu.

b) **Règim intensiu**, d'una durada com a mínim del 35% de la durada del cicle, i amb al menys el 30% dels resultats d'aprenentatge, amb autorització prèvia de la Direcció Terrirorial d'Educació.

Al nostre centre, donades les circumstàncies de l'entorn descrites en apartats anteriors (predomini de pimes, amb pocs empleats i molt especialitzades) i per tal d'afavorir una formació el més homogènia i completa del nostre alumnat, la FE es desenvoluparà **de forma acumulada** i en **règim general**. Amb una durada del cicle de 2000 hores, això suposa 500 hores de pràctiques, que es distribuiran en 120 hores al final del primer curs, i 380 al final del segon curs.

<!-- 

Aci caldria fer alguna menció als RAs que s'avaluen en empresa, o al menys referenciar que en cada programació didàctica s'incorporaran aquests?

***Coordinació i seguiment de l'avaluació FEE***

Per tal d'assegurar la coherència i coordinació entre l'empresa i el centre educatiu, es realitzarà un seguiment conjunt de l'alumnat mitjançant reunions periòdiques entre el tutor de FEE a l'empresa i el tutor acadèmic al centre, amb la col·laboració de la resta de professorat del grup. Durant aquestes reunions es revisarà el progrés de l'alumnat en la consecució dels RA establerts per a la formació en empresa, i es discutirà qualsevol possible ajust que calga realitzar en el pla de formació.

Aquesta coordinació permetrà garantir que l'alumnat adquirisca una formació integral i ajustada als requeriments del mercat laboral, a la vegada que es fomentarà l'intercanvi de coneixements i experiències entre l'entorn acadèmic i el professional.

## 8.6. Avaluació del professorat i del procés docent

En l'avaluació del procés docent es tindrà en compte:

* L'evolució de l'alumnat mitjançant el treball, els projectes realitzats i el feedback que s'obté del mateix,
* El seguiment trimestral de la programació per tal d'ajustar-la a l'evolució del grup d'alumnes.
* Al marge d'aquesta avaluació continua, al finalitzar cada curs acadèmic, el departament didàctic avaluarà les seues programacions a la vista dels resultats obtinguts pels alumnes. L'avaluació de la programació didàctica es referirà a aspectes com:
    * La selecció, distribució i seqüenciació dels continguts.
    * Els criteris d'avaluació.
    * La metodologia didàctica aplicada.
    * Els materials i recursos didàctics utilitzats.
    * Els resultats obtinguts pels alumnes.
--> 

Actualment no existeix la FEE en aquest curs d'especialització, ni està previst realitzar formació dual en el present curs. Si hi ha novetats en un futur, s'actualitzarà este apartat del Projecte Curricular.