# 18. Criteris per a l'organització del mòdul professional de projecte

<!-- El mòdul professional de projecte constituïx un dels punts diferencials en la nova ordenació dels cicles formatius. Per això serà important establir criteris clars que orienten el seu desenrotllament i generen un benefici pràctic en l'alumnat i en les empreses col·laboradores dels centres. 

En primer lloc, és aconsellable que els projectes tinguen un enfocament pràctic i aplicat, vinculats estretament al perfil professional i a les competències que s'estan adquirint en el cicle. Estos projectes podran ser individuals o col·lectius, segons acorde l'equip educatiu, buscant sempre reflectir situacions reals de l'entorn laboral. Es pot considerar el mòdul de projecte com una via alternativa per a adquirir RA propis dels mòduls a més dels propis del mòdul de projecte. També es poden treballar part dels projectes en el temps curricular de la resta de mòduls. 

En este apartat, els consensos a reflectir giraran entorn de: mètodes per a la selecció de propostes, funció i organització de la tutorització, presentació final dels projectes, avaluació, organització temporal del mòdul i terminis concrets per a cada fase, avaluació del mòdul i altres que puguen ser necessaris. 



Com ja hem comentat anteriorment, a l'**Article 5** del **Decret 114/2025 del Consell**, sobre els currículums de Formació Professional, el Projecte Intermodular tindrà un caràcter *integrador de les competències adquirides* i es basarà preferentment en una *metodologia basada en reptes*, que impliquen l'activació de *diversos RA* continguts en més d'un mòdul professional del cicle.

Tot i existir un mòdul de Projecte anteriorment als Cicles Formatius de Grau Superior, l'enfocament del *Projecte Intermodular* que es dona en la LO 3/2022 representa una de les novetats clau en la nova ordenació dels cicles formatius, i és una via essencial per a l'adquisició d'**habilitats pràctiques** i competències professionals. Aquest mòdul ha de ser dissenyat de manera que genere un **benefici directe** per a l'alumnat i per a les **empreses col·laboradores**, afavorint la connexió entre el **coneixement teòric** i la **pràctica professional**.

## Criteris generals per a l'organització del mòdul

Seguint amb el que s'aconsella a la diferent normativa i guíes elaborades per les administracions, els criteris pe a l'organització del mòdul de Projecte Intermodular seran:

1. **Enfocament pràctic i aplicat**:

      * Els projectes han d'estar vinculats estretament al perfil professional del cicle de **Desenvolupament d'Aplicacions WEB (DAW)** i han de reflectir **situacions reals** del **sector tecnològic**. Això permetrà a l'alumnat aplicar els coneixements adquirits durant el cicle a problemes i situacions laborals concretes.

2. **Projectes individuals i col·lectius**:

      * Els projectes poden ser **individuals o en grup**, segons el plantejament del professorat. En qualsevol cas, es procurarà que els alumnes treballen **en equips** per reflectir l'organització típica de les empreses del sector TIC, on el treball en grup és habitual.

3. **Vinculació amb altres mòduls**:

      * El mòdul de projecte estarà **interconnectat amb altres mòduls del cicle**, garantint que els projectes reflectectisquen els **resultats d'aprenentatge (RA)** propis d'aquests mòduls. Això permetrà una avaluació més àmplia i transversal de les competències adquirides.

4. **Relació amb la sostenibilitat i la digitalització**:

      * Els projectes estaran alineats amb els **Objectius de Desenvolupament Sostenible (ODS)**, i la **digitalització** i se centraran en la **transformació digital** de les empreses i la creació de **solucions digitals responsables** que afavorisquen la sostenibilitat en el desenvolupament de software i tecnologies.

5. **Selecció de propostes i funció de la tutorització**:

      * Els projectes seran **proposats pel professorat** i les **empreses col·laboradores**, de manera que els estudiants treballen en projectes realistes i vinculats al seu futur professional. Els **projectes del primer curs** serviran per establir les **bases metodològiques** i d'organització (per exemple, **metodologies àgils**), mentre que al **segon curs** es desenvoluparan projectes més específics o **propostes de millora** per a **empreses** o **organitzacions**.

      * El desenvolupament i seguiment del projecte haurà de compaginar la **tutoria individual o col·lectiva** (Art 5. Decret 114/2025).

6. **Presentació final dels projectes**:

      * Els projectes tindran una **presentació final**, en què els alumnes exposaran els resultats aconseguits, la metodologia emprada, els **recursos utilitzats**, les **solucions tecnològiques** aplicades, i els **impactes** en termes de **sostenibilitat** i **digitalització**. Aquesta presentació es realitzarà davant del professorat i, si és possible, davant de representants d'empreses col·laboradores.

7. **Avaluació del mòdul de projecte**:

      * L'avaluació del projecte, tal i com s'indica a l'Article 5 del Decret 114/2025 **serà de caràcter integrador** i complementari a la resta de mòduls.
      * Per a això es tindran en compte els **Resultats d'Aprenentatge** (RA) i els **Criteris d'Avaluació** establerts en cada projecte. Caldrà tindre en compte també aspectes com la selecció i processament de la informació, el desenvolupament de solucions tecnològiques, la gestió del temps, la usabilitat, la sostenibilitat de la proposta, la documentació elaborada i les metodologies emprades.

## Organització temporal del mòdul

1. **Primer curs**:

      * En el primer curs, el mòdul de projecte servirà per **introduir les metodologies de treball**, com ara les **metodologies àgils**, i establir les bases per al treball en projectes **intermodulars**. Es plantejaran projectes més generals, com la creació de **petites aplicacions** o **aplicacions de gestió** senzilles.

2. **Segon curs**:

      * En el segon curs, els alumnes realitzaran **projectes més complets** relacionats amb la **digitalització d'empreses** i la creació d'**aplicacions web**. Els projectes seran proposats en col·laboració amb **empreses del sector** i se'ls animarà a **millorar o ampliar** aquests projectes com a **projecte personal** o en **grup**.

3. **Fases i terminis**:

      * Els projectes seran desenvolupats en **diverses fases**. Cada fase tindrà un termini establert per a la presentació dels resultats, i s'inclouran activitats de **feedback i revisió** durant tot el procés, per garantir la correcta evolució del projecte.

-->

No aplicable en el curs d'especialització per no haver-hi un mòdul de Projecte Intermodular, tot i que de manera experimental en el curs 25/26, i segurament per al futur, l'equip docent del CE implementarà dinàmiques, metodologies i processos d'avaluació basats en projectes.