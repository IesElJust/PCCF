El *Decret 114/2025, de 29 de juliol del Consell, pel qual s'establixen els currículums dels cicles formatius de grau mitjà i de grau superior de Formació Professional*, establix que cada centre docent desenvoluparà i completarà, en el marc de la seua autonomia, els currículums de cada  cicle formatiu que impartisca mitjançant l'elaboració de projectes curriculars (PCCF), els quals suposaran el marc de referència per a la planificació, el desenvolupament i l'avaluació del procés d'ensenyament i aprenentatge del cicle. 

Tot i que els cursos d'especialització, en ser formació professional de grau E, no requereixen un projecte curricular de cicle formatiu com a tal per estar considerats un programa sequencial dels títols de referència que hi donen accés i una ampliació de les seues competències, hem decidit elaborar este document que desenvolupa i completa el currículum per al **CE d'Intel·ligència Artificial i Big Data**, i l'adapta a l'entorn socioeconòmic i empresarial de l'IES Jaume II el Just, a Tavernes de la Valldigna. Les programacions didàctiques de cada mòdul professional s'elaboraran tenint en compte aquest projecte, assegurant la coherència pedagògica i metodològica en la impartició del curs d'especialització.

# 1. Identificació del Curs d'Especialització

<!-- 
El  primer  requeriment  d'un  projecte  curricular  és  la  identificació.  Per  a  això  serà necessari especificar la denominació oficial, la família professional i qualsevol dada que identifique el cicle formatiu desenrotllat en el projecte. A més, és necessari concretar el centre educatiu que el desplega amb la seua localització i l'equip educatiu responsable. 
-->

El títol de Màster FP en **Intel·ligència Artificial i Big Data** queda identificat pels elements següents:

* **Denominació**: Intel·ligència Artificial i Big Data
* **Nivell**: Formació Professional de Grau Superior.
* **Durada**: 600 hores.
* **Equivalència en crèdits ECTS**: 36.
* **Família professional**: Informàtica i Comunicacions.
* **Cicles formatius de referència**: Tècnic Superior en Desenvolupament d'Aplicacions Multiplataforma (DAM) i Tècnic Superior en Desenvolupament d'Aplicacions Web (DAW).
* **Branques de coneixement**: Ciències. Enginyeria i arquitectura.
* **Referent a la Classificació Internacional Normalitzada de l'Educació**: P-5.5.4.
* **Nivell del Marc Espanyol de Qualificacions per a l'Educació Superior**: Nivell 1-C Curs d'Especialització de Grau Superior (Nivell 5C del MECU).

