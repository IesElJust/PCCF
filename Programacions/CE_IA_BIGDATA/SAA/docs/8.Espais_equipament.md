# 8. Planificació de l'ús despais i equipaments

Tal i com s'estipula a l'apartat **14. Orientacions per a l'ús d'espais, mitjans i equipaments disponibles** del PCCF, al nostre centre en els cicles formatius es facilitarà el treball intermodular mitjançant l'organització d'espais flexibles i dinàmics.

En aquest punt del PCCF, es fa referència a dos espais concrets, que ens afecten en aquest mòdul, al tractar-se d'un mòdul de segon curs: L'*Aula-Empresa* i l'aula *Emprén*.

* **L'Aula-Empresa** és l'adaptació de les Aules Transformadores a la realitat d'un centre de Formació Professional, on s'organitza l'aula com una xicoteta empresa tecnològica, que pretén afavorir el treball per projectes. Aquesta empresa organitza l'aula de la següent forma:

    * Organització de l'aula en illes de treball per desenvolupar projectes en grups de 3/4 persones (preferiblement un nombre parell per afavorir la programació per parells)
    * Reserva d'un espai central i diferenciat per a la realització de reunions de planificació i avaluació.
    * Ús de mobiliari educatiu mòbil, com pissarres menudes i pantalles per al treball en equip.
    * Reserva d'espais per a la presentació de projectes.

* **L'Aula Emprén** també està disponible al centre, i permetrà el desenvolupament d'activitats que requerisquen un major dinamisme, com tallers, hackatons, xerrades o ponències externes.

En principi el curs d'especialització es desenvoluparà en l'aula del grup, encara que no descartem que en algun moment es puga fer ús d'aquests espais, si la planificació del centre ho permet.

## Consideracions respecte als espais

Les consideracions respecte als espais estan especificades al PCCE.