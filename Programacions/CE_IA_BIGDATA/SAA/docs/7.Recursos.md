# 7. Recursos

Els recursos didàctics comprenen aquells elements, eines o materials que utilitzarem per facilitar el prcés formatiu. En el present mòdul, i tenint en compte les metodologies seleccionades, disposarem de:

* **Recursos materials**: Es proporcionarà documentació elaborada pel professorat, així com l'accés a bibliografia especialitzada i documentació oficial de les eines i tecnologies emprades. A més, es recomanaran tutorials i manuals digitals per reforçar l'aprenentatge autònom. Tots els recursos en línea s'obtindran, principalment, de les pàgines oficials de les diferents tecnologies i eines que s'utilitzaran al llarg del curs. 

* **Recursos tecnològics**: L'alumnat disposarà d'ordinadors amb connexió a internet i eines de desenvolupament com VSCode, gestors de contenidors com Docker, entorns per treballar en Python i eines de control de versions com Git. També s'utilitzaran plataformes de treball col·laboratiu i de gestió de continguts com Aules o GitHub i de gestió de projectes com Trello o GitHub Projects. S'intentarà treballar en entorns virtualitzats i en el núvol sempre que siga possible, per tal de facilitar l'accés a les eines i tecnologies des de qualsevol lloc i dispositiu. Així mateix, es fomentarà l'ús de plataformes d'aprenentatge en línia per a la realització d'activitats complementàries i l'accés a recursos addicionals.

* **Recursos organitzatius**:
Les primeres setmanes seran d'introducció als conceptes necessaris, instal·lació i configuració d'un entorn de treball i assoliment de les competències bàsiques necessàries per començar un projecte. Una vegada comencem a definir i arrancar els projectes, es planificarà la formació de grups heterogenis i s'assignaran rols i coordinació de tasques dins de cada projecte. També es tindrà en compte la temporalització adequada de les activitats i les fases dels projectes.
