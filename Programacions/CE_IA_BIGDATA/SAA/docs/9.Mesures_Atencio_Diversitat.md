# 9. Mesures d'atenció a la diversitat i inclusió

L'atenció a la diversitat i la inclusió són aspectes fonamentals en els cicles formatius i els cursos d'especialització. En línia amb el que estableix la **Constitució Espanyola** (Article 27.1), que garanteix el dret a l'educació per a tothom, i d'acord amb la **LOE** i el **RD 659/2023**, que regulen l'atenció a l'alumnat amb necessitats específiques de suport educatiu, el centre educatiu garanteix que l'**ensenyament sigui accessible i inclusiu** per a tots els alumnes, amb independència de les seves característiques personals.

## **Principis generals**

1. **Normalització, inclusió i accessibilitat**:

      * Tots els estudiants, inclòs l'alumnat amb **necessitats específiques de suport educatiu**, han de poder accedir als **continguts del curs d'especialització** i superar els **resultats d'aprenentatge (RA)** establerts, tot i les seues diferències individuals.
      * El procés d'ensenyament es desenvoluparà tenint en compte la **diversitat d'estils d'aprenentatge**, amb l'objectiu que tots els alumnes puguin **assolir les competències professionals** necessàries per al seu futur laboral.

2. **Adaptació de condicions facilitadores**:

      * Es podrà dur a terme una **adaptació metodològica** i **organitzativa** de les condicions d'aprenentatge i d'avaluació per tal de **facilitar l'adquisició dels aprenentatges** i assegurar-se que **tots els estudiants** puguin participar activament i tenir èxit en el seu procés educatiu.

## **Adaptacions metodològiques i organitzatives**

1. **Adaptacions metodològiques**:

      * Tot i que **no es poden modificar els objectius, continguts ni criteris d'avaluació**, sí que es poden fer **adaptacions metodològiques** que permeten a l'alumnat amb necessitats específiques de suport educatiu assolir els **resultats d'aprenentatge** del cicle.
      * Es dissenyaran **activitats d'aprofundiment o ampliació** per a l'alumnat que progresse més ràpidament, de manera que puguen **aprofundir en els continguts** i **construir coneixements més avançats**. Aquestes activitats s'ajustaran al **ritme i les capacitats** de l'alumnat que necessite més desafiament.
      * Per a l'alumnat amb **dificultats d'aprenentatge**, es plantejaran **activitats de reforç i recuperació**, orientades a **consolidar els coneixements mínims** i garantir que l'alumnat pugui superar els **resultats d'aprenentatge** establerts.
      * **Estratègies d'aprenentatge col·laboratiu** per afavorir la inclusió de l'alumnat en **grups de treball**, promovent la **cooperació** i l'**intercanvi d'experiències** entre els alumnes. Com que treballarem gran part del curs en **projectes** i per equips, aquesta estratègia serà fonamental per a l'èxit de tots els estudiants.

2. **Adaptacions organitzatives**:

      * **Organització de l'aula**: Es podrà establir un sistema de **treball individualitzat** per a aquells alumnes que necessitin un suport més específic, així com **grups heterogenis** on es pugui afavorir l'aprenentatge entre iguals, amb alumnes més avançats que ajudin als que necessiten més suport.
      * Es promourà **l'atenció personalitzada** mitjançant **tutories individuals**, on es tractaran les dificultats personals o acadèmiques dels estudiants, permetent-los un seguiment més proper del seu progrés.

3. **Suport a la diversitat d'estils d'aprenentatge**:

      * S'implementarà una **metodologia diversificada** que contempli diferents **estratègies d'ensenyament** per a l'atenció de tots els **estils d'aprenentatge**: visual, auditiva, kinestèsica, etc.
      * Es farà ús de **suports digitals i tecnologies assistives** per facilitar l'accés a la informació, tant en **format audiovisual** com en **textos adaptats**.

4. **Accessibilitat dels materials i recursos didàctics**:

      * **Materials i recursos didàctics** seran accessibles per a tots els alumnes, incloent-hi **materials adaptats** per a persones amb **discapacitat auditiva, visual**, o d'altres necessitats específiques. Si se veu necessari, s'implementaran **tecnologies assistives** i altres recursos que afavoreixin l'**accessibilitat digital** i l'**inclusió** educativa.

## **Avaluació inclusiva**

1. **Avaluació personalitzada**:

      * Encara que treballarem per equips, l'avaluació se podrà adaptar als **ritmes d'aprenentatge** de cada alumne, amb instruments que permetin valorar els **progrés individuals** de l'alumnat. Es prioritzarà una **avaluació contínua** amb retroalimentació constant, garantint que l'alumnat té accés a la informació necessària per **millorar el seu aprenentatge**.

2. **Flexibilitat en el procés d'avaluació**:

      * Seguint les indicacions de l'**Orde 8/2025** de la Conselleria d'Educació, es preveu una **flexibilitat en el nombre de convocatòries** per als alumnes amb necessitats educatives especials. Aquests estudiants podran presentar-se a l'avaluació de cada mòdul fins a **6 vegades**, atenent les característiques individuals i per afavorir la seva finalització del cicle formatiu.

## Procediment per a la concreció de mesures d'atenció a la diversitat i inclusió

Quan hi haja al grup algun alumne que requerisca una adptació específica **aquesta es reflexarà en la programació d'aula**, indicant les **adaptacions metodològiques i organitzatives** que es duran a terme per a a l'alumnat en particular, de manera que puga assolir els **resultats d'aprenentatge (RA)** establerts per al cicle.

Per a això, el procediment suggerit és el següent:

1. **Identificació de les necessitats**

      * En primer lloc, **s'ha de fer un diagnòstic individualitzat** (mitjançant la tutoria, reunions amb el departament d'orientació o informes mèdics) per identificar les necessitats educatives especials de l'alumnat. Això pot ser per dificultats d'aprenentatge, trastorns de conducta, discapacitats físiques o psíquiques, etc.

2. **Adaptacions metodològiques**:

      * S'ha d'incloure a la programació d'aula quines **estratègies metodològiques** es faran servir per adaptar-se a aquestes necessitats. Per exemple, es poden incloure activitats **de reforç o ampliació**, adaptades als ritmes d'aprenentatge de l'alumne.
      * També es poden establir **suports digitals**, **recursos visuals**, **estratègies d'aprenentatge col·laboratiu**, etc.

3. **Adaptacions organitzatives**:

      * En la programació, també s'haurien d'incloure les **organitzacions d'aula** específiques per a l'alumnat amb necessitats educatives especials, com ara **tutorització personalitzada** o **grups de treball específics** que afavoreixin el seu aprenentatge.

4. **Avaluació personalitzada**:

      * Es poden establir també adaptacions en l'**avaluació**, indicant com s'adaptaran els instruments d'avaluació per garantir que l'alumnat pugui demostrar els seus aprenentatges de manera adequada. Això pot incloure canvis en **els temps per a les proves**, **formats d'examen** adaptats o altres formes d'avaluació.

5. **Seguiment**:

      * La programació d'aula ha de preveure un **seguiment continu** de l'evolució de l'alumnat per part del tutor i la seva comunicació amb l'equip docent, de manera que les **adaptacions** es puguin ajustar al llarg del curs si cal.