# 1. Dades Identificatives i Contextualització

## Context

La present programació didàctica s'emmarca en el següent context, definit al PCCF del centre:

* **Centre**: IES Jaume II El Just
* **Família professional**: Informàtica i Comunicacions
* **Curs d'Especialització**: IA i Big Data (IABD)
* **Durada**: 600 hores

## Normativa de referència

La normativa de referència del curs d'especialització està especificada al PCCE.

## Dades específiques del mòdul

* **Identificació**
  * **Denominació**: Sistemes d'Aprenentatge Automàtic (SAA)
  * **Codi**: 5072
* **Docent(s) responsable(s)**
  * Fidel Oltra Landete
  ...

## Propostes de millora del curs anterior

- L'equip docent del CE ha decidit redistribuir alguns continguts que se solapaven en cursos anteriors. En el cas del mòdul de **Sistemes d'Aprenentatge Automàtic**, s'ha decidit eliminar la part de programació en Python que ja es treballa en el mòdul de **Programació per a la Intel·ligència Artificial**. En este mòdul ens centrarem en la part pràctica de l'ús de llibreries i eines específiques per a l'aprenentatge automàtic.

- També hem decidit que la part de preprocessament i preparació de dades s'explicarà en el mòdul de **Programació per a la Intel·ligència Artificial**, de manera que en aquest mòdul ens centrarem en l'ús de les dades ja preparades per a l'entrenament i avaluació de models, encara que de vegades caldrà aplicar algunes tècniques de preprocessament explicades a l'altre mòdul.

- Igualment, la part de Xarxes Neuronals Simples se treballarà en el mòdul de **Programació per a la Intel·ligència Artificial**, i en aquest mòdul ens centrarem en Xarxes Neuronals Profundes, Xarxes Neuronals Convolucionals i altres tècniques avançades d'aprenentatge automàtic.

- L'equip docent del CE ha decidit aplicar de forma experimental metodologia de treball per projectes de forma que l'alumnat treballe els diferents mòduls aplicant els conceptes i eines corresponents a un o varis projectes pràctics. Això suposa un canvi important en la metodologia de treball i avaluació que es detallarà més endavant.
