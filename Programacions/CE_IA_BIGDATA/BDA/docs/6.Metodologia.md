# 6. Metodologia

<!-- De la guia:

En seleccionar la metodologia per a cada unitat de programació, és molt important tindre en compte el marc pedagògic establit en el PCCF. Cada experiència d'aprenentatge es dissenyarà atenent les necessitats pedagògiques específiques de cada context, aplicant de manera flexible les diverses metodologies aprovades en el PCCF.

Com ja s'ha comentat anteriorment, les metodologies consensuades en el PCCF seran prescriptives a l'hora de planificar la programació. També és necessari fer èmfasi en la necessitat d'impulsar el treball a través de metodologies actives en les aules, i per això recomanem que la base del procés d'ensenyança-aprenentatge es realitze mitjançant propostes de reptes, projectes, aprenentatge a través del servici, etc.

-->

A l'apartat **6.Enfocaments Didàctics i metodològics** del **PCCF** s'estableixen les diferents metodologies per les que apostem als cicles formatius al nostre centre, i que prenen un enfocament didàctic basat en metodologies actives i orientades al treball pràctic en l'empresa, amb la introducció de les Aules-Empresa en modalitats presencials, la nostra adaptació de les propostes de les Aules Transformadores.

Al curs d'especialització seguirem també este enfocament, i per tant treballarem:
    * **Aprenentatge basat en Reptes (ABR) i Projectes (ABP)**, mitjançant el desenvolupament primer de reptes més concrets i, més endavant, de projectes intermodulars reals complets, proposats, sempre que siga possible, en col·laboració amb empreses i organitzacions.
    * **Aprenentatge col·laboratiu**, en els propis projectes i reptes, que s'abordaran mitjançant el treball en equip i amb eines de gestió de projectes.
    * **Classe invertida (Flipped Classroom)**, on l'alumnat treballa els continguts pel seu compte, i aprofita els problemes que va trobant al llarg del desenvolupament dels projectes i reptes, o en la resolució d'exercicis, per preguntar a l'aula els seus dubtes. La classe per tant esdevé un espai de resolució de dubtes i d'aplicació pràctica dels continguts.