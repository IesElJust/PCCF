# 7. Recursos

<!-- 

L'apartat de recursos didàctics fa referència als elements, les ferramentes o els materials que els docents utilitzen per a facilitar el procés formatiu.

Els tipus de recursos didàctics han de ser variats i poden classificar-se segons el format, la funció o el context en què s'utilitzen. Alguns dels tipus més comuns de recursos didàctics són:
* Recursos materials: són els elements físics que s'utilitzen en l'aula i que permeten aprenentatges significatius, adaptats a les aracterístiques del grup, seleccionats segons els nivells de l'alumnat, el tipus de tasques que es realitzaran, etc.
* Recursos tecnològics: inclouen ferramentes digitals i dispositius que faciliten l'aprenentatge mitjançant l'ús de la tecnologia.
* Recursos organitzatius: tenint en compte la necessitat d'aplicar metodologies actives en les aules, és important pensar en agrupacions flexibles, codocència o qualsevol altra ferramenta que facilite el procés d'ensenyança-aprenentatge en esta línia. Se seguiran les instruccions d'inici de curs per a este punt.

-->

Els recursos didàctics comprenen aquells elements, eines o materials que utilitzarem per facilitar el prcés formatiu. En el present mòdul, i tenint en compte les metodologies seleccionades, disposarem de:

* **Recursos materials**: Es proporcionarà documentació elaborada pel professorat, així com l'accés a bibliografia especialitzada i documentació oficial de les eines i tecnologies emprades. A més, es recomanaran tutorials i manuals digitals per reforçar l'aprenentatge autònom. Tots els recursos en línea s'obtindran, principalment, de les pàgines oficials de les diferents tecnologies i eines que s'utilitzaran al llarg del curs. 

Intentarem, al llarg del curs, disposar de kits de robòtica educativa per a la realització de pràctiques i projectes, així com altres materials físics que puguen ser necessaris per al desenvolupament de les activitats proposades. 

* **Recursos tecnològics**: L'alumnat disposarà d'ordinadors amb connexió a internet i eines de desenvolupament com VSCode, gestors de contenidors com Docker, entorns per treballar en Python i eines de control de versions com Git. També s'utilitzaran plataformes de treball col·laboratiu i de gestió de continguts com Aules o GitHub i de gestió de projectes com Trello o GitHub Projects. S'intentarà treballar en entorns virtualitzats i en el núvol sempre que siga possible, per tal de facilitar l'accés a les eines i tecnologies des de qualsevol lloc i dispositiu. Així mateix, es fomentarà l'ús de plataformes d'aprenentatge en línia per a la realització d'activitats complementàries i l'accés a recursos addicionals.

* **Recursos organitzatius**:
Les primeres setmanes seran d'introducció als conceptes necessaris, instal·lació i configuració d'un entorn de treball i assoliment de les competències bàsiques necessàries per començar un projecte. Una vegada comencem a definir i arrancar els projectes, es planificarà la formació de grups heterogenis i s'assignaran rols i coordinació de tasques dins de cada projecte. També es tindrà en compte la temporalització adequada de les activitats i les fases dels projectes.
