# Metodologia

<!-- De la guia:

En seleccionar la metodologia per a cada unitat de programació, és molt important tindre en compte el marc pedagògic establit en el PCCF. Cada experiència d'aprenentatge es dissenyarà atenent les necessitats pedagògiques específiques de cada context, aplicant de manera flexible les diverses metodologies aprovades en el PCCF.

Com ja s'ha comentat anteriorment, les metodologies consensuades en el PCCF seran prescriptives a l'hora de planificar la programació. També és necessari fer èmfasi en la necessitat d'impulsar el treball a través de metodologies actives en les aules, i per això recomanem que la base del procés d'ensenyança-aprenentatge es realitze mitjançant propostes de reptes, projectes, aprenentatge a través del servici, etc.

-->

A l'apartat **6.Enfocaments Didàctics i metodològics** del **PCCF** s'estableixen les diferents metodologies per les que apostem al cicle i que prenen un enfocament didàctic basast en metodologies actives i orientades al treball pràctic en l'empresa, amb la introducció de les Aules-Empresa en modalitats presencials, la nostra adaptació de les propostes de les Aules Transformadores.

Segons aquest enfocament, treballarem:

* En la **modalitat presencial**:

     **Aprenentatge basat en Projectes (ABP)**, en concordància amb la PD del mòdul de Projecte Intermodular, on en proposa que l'alumnat desenvolupe un projecte TIC amb un caràcter intramodular, es requeriran certes rutines metodològiques que s'exposen a continuació.

    Per tal de complir amb les necessitats de la metodologia ABP, el treball a l'aula pretén ser el més pràctica i realista possible. Es regirà per les següents pautes:

    * **Exposició conceptes**: En iniciar cada unitat de programació es realitzarà una presentació inicial d'aquesta, dels conceptes bàsics, i de què sereu capaços de fer en finalitzar-la.
    * **Material**: Disposareu de material per a la seua lectura comprensiva i estudi, així com de documentació addicional que es considere interessant,
    * **Pràctiques guiades i exercicis**: Disposareu d'exercicis i pràctiques guiades que acompanyen la teoría de la unitat i que ens ajudaran a entendre els conceptes de la unitat, fonamentant-se en coneixements previs, facilitant així l'aprenentatge per descobriment, significatiu i deductiu.
    * **Sessions pràctiques**: Les session a l'aula tindran un caràcter fonamentalment pràctic, i s'aprofitaran exemples i casos pràctics per exposar els principals conceptes. Es donarà el temps necessari per a treballar els exercicis i pràctiques en l'aula.

* En la **modalitat semipresencial**, on el perfil d'alumnat és més divers, el treball de forma intermodular és més complex, si no impossible. Per això, els enfocaments que es prendran seran.
    * **Aprenentatge basat en Reptes (ABR)**, amb un caràcter més intramodular, i sempre que siga possible la seua adaptació.
    * **Classe invertida (Flipped Classroom)**, on l'alumnat treballa els continguts pel seu compte, i aprofita les tutories col·lectives per al desenvolupament dels projectes i reptes, o la resolució de dubtes i exercicis.