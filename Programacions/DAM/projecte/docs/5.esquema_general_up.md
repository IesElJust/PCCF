# Esquema general i seqüenciació dels projectes

<!-- 

De la guia:

En el context de la programació didàctica, les unitats de programació es conceben com a ferramentes de planificació, encara que en el desenrotllament en l'aula es traduïxen en la implementació de situacions d'aprenentatge significatives. Aspectes com la seua finalitat competencial, el context de treball, la seqüenciació, les metodologies a utilitzar, la seua planificació i avaluació són qüestions que el professorat haurà de decidir.

Dividir el treball educatiu en unitats més xicotetes és una manera de garantir un aprenentatge estructurat. Això permet organitzar les activitats de manera progressiva afavorint que l'alumnat assimile els coneixements de manera gradual i coherent. A més, ens permet planificar amb més precisió i ajustar el treball als diferents ritmes d'aprenentatge facilitant el procés d'avaluació.

Tant si programem de manera modular o intermodular, és el moment d'organitzar el desenrotllament de la programació en unitats de programació que es desplegaran al llarg del curs tenint en compte el caràcter dual de la formació.

-->

Les unitats de programació tradicionals han estat concebudes com eines de planificació que, en el context actual, poden quedar obsoletes si les enfoquem des de la perspectiva d'**aprenentatge basat en projectes (ABP)**. El nostre model pedagògic, basat en la metodologia ABP, propugna un aprenentatge global i integrador, on els Resultats d'Aprenentatge (RAs) no s’assoleixen mitjançant unitats de treball aïllades, sinó que es treballen de manera transversal i integradora dins de projectes reals i significatius per a l’alumnat.

La seqüenciació d’activitats i la planificació de continguts es fan al voltant de projectes, que permeten als alumnes aplicar els coneixements adquirits en diferents mòduls, de manera pràctica, organitzant-se de manera gradual i coherent.

Aquesta forma de treballar ens permet una planificació més flexible i adaptativa, amb un clar enfocament cap a la realització de productes reals que responen a les necessitats dels estudiants i del mercat, tal com es preveu en la nova normativa educativa. Així, en lloc de les unitats de programació tradicionals, seqüenciem els Resultats d’Aprenentatge (RAs) dins dels projectes, que es desenvolupen al llarg del curs.

## **Justificació de la seqüenciació per projectes**

En aquest mòdul, els projectes seran la unitat de planificació educativa, i cada projecte combinarà els RAs de diversos mòduls. A continuació, es detallen els aspectes clau per a la seqüenciació d'aquests projectes:

1. Cada projecte serà transversal i multidisciplinari, implicant RAs de diversos mòduls.
2. La seqüenciació dels projectes estarà alineada amb els objectius competencials de cada mòdul, per garantir que els RAs es treballen de manera progressiva i integrada al llarg del curs. Això ens permet tenir un desenvolupament coherent dels continguts sense necessitat de separar els mòduls en unitats independents.
3. L’aprenentatge serà més pràctic i experiencial, orientat a la creació d’aplicacions reals que involucren disseny d’interfícies, programació multimèdia, gestió de dades, digitalització de processos empresarials i sostenibilitat.

## **Distribució dels RAs a través dels projectes (ABP)**

A continuació, presentem un esquema general dels projectes i els RAs implicats. Aquesta seqüenciació reflecteix els projectes reals que es desenvoluparan al llarg del curs i els RAs que es treballaran en cada fase del projecte. Aquesta organització serà orientativa i flexible, i com veurem pot fins i tot donar abast a Resultats d'Aprenentatge d'alguns mòduls no contemplats inicialment.

### **Projecte 0: Sistema de reserves per a restaurants o similar**

Es tracta del plantejament d'una aplicació senzilla, com podria ser la gestió de reserves en restaurants, que inclourà un disseny d'una base de dades, de l'apliicació, la programació de la lògica de l'aplicació, el disseny de les interfícies i l'anàlisi de diferents plataformes o dispositius per garantir-ne la compatibilitat.

Tot i que no es tractarà d'un desenvolupament complet, incorpora contingut curricular d'altres mòduls formatius, i se centra en el procés, més que en el resultat. Aquest projecte es portarà a terme al llarg del primer curs, i serà una introducció al desenvolupament de projectes.

{sequenciacio_projecte_0}

### **Projecte 1: Gestió d’una biblioteca (DI/PSP/AD)**

El projecte consististirà en el desenvolupament d'una aplicació completa client-servidor per a la gestió d'una biblioteca o similar. S'implementarà una aplicació d'escriptori client (DI) que es connectarà a un servidor (PSP) i aquest realitzarà consultes sobre una base de dades (AD).

{sequenciacio_projecte_1}

### **Projecte 2: Aplicació client mòbil-servidor d'streaming (PSP/PMDM)**

En aquest projecte s'implementarà una aplicació client mòbil (PMDM) que es comuica amb un sevidor (PSP) per tal d'obtenir contingut multimèdia i reproduir-lo.

{sequenciacio_projecte_2}

### **Projecte 3: Digitalització d’una empresa (SGE/PSP/DI/PMDM)**

En aquest projecte desenvoluparem una apliació completa per a la digitalització d'una empresa. En primer lloc es digitalitzarà el negoci aplicant un sistema ERP-CRM (SGE), per a això caldrà fer una anàlisi d'aquest i determinar quins seran els components necessaris. Posteriorment, s'implementarà un webservice que interactúe amb l'ERP i oferisca una API amb autenticació i gestió d'usuaris per als clients. Paral·lelament, es desenvoluparan una aplicació mòbil per als clients (PMDM), i una aplicació d'escriptori perr als treballadors (DI).

{sequenciacio_projecte_3}

### **Projecte 4: Creació d’una aplicació de gestió de residus (AD, PMDM, DI)**

Es realitzarà una aplicació completa per a la gestió de residus, com puga ser la recollida de deixalles voluminoses en una població. Aquesta aplicació consistirà en una aplicació mòbil per a la població que permeta la realització de fotos i geolocalització (PMDM) i l'envie a un servidor per al seu emmagatzemament en la base de dades (AD). També s'implementarà una aplicació d'escriptori/web on es puga consultar on s'han deixat ensers voluminosos per a la seua recollida.

Aquest projecte està pensat per realitzar-lo amb la col·laboració d'entitats locals i empreses que posteriorment puguen fer ús d'ell.

{sequenciacio_projecte_4}

### **Projecte 5: Desenvolupament d'una idea de negoci completa**

Finalment, al voltant de les diferents propostes que s'han treballat durant el curs, l'alumnat plantejarà una millora o un projecte personal innovador que complisca els següents requisits:

* Cree una aplicació mòbil o d'escriptori.
* Realitze l'accés a una base de dades allotjada en un servidor o es comunique amb un ERP.
* Promoga la digitalització de teixit empresarial.
* Contribuisca a la consecució d'un o diversos ODS.

A més, hauran de desenvoluparan una idea de negoci al voltant del projecte per crear una pime/startup.

{sequenciacio_projecte_5}

Per altra banda, tot i que el mòdul de projecte no és dualitzable, sí que admet col·laboració i participació de les empreses, que poden aportar idees de nous projectes, nous requeriments als actuals, aportació de dades, valicació de prototips o sessions de *mentoring*. En aquest sentit, l'alumnat podrà, en col·laboració en l'empresa, desenvolupar el projecte en el centre educatiu, i, durant les hores destinades a la Formació en Empresa (FEE), dedicar-se a activitats com la validació del prototip, la implantació en entorns reals o la millora contínua del projecte. Així, les empreses podran participar activament en el procés de testeig, retroalimentació i ajustaments de les solucions desenvolupades, aportant un valor afegit al projecte sense que aquest tinga la consideració de formació dual, respectant la normativitat vigent.

A més, en el marc del PIIE Justhub Garage posat en marxa al centre el curs 2024-25, l'alumnat podrà disposar d'un espai de coworking al centre on seguir desenvolupant i donant forma a la seua idea de negoci i la seua col·laboració amb les empreses, amb l'ajuda i mentoria tant d'aquestes com del professorat del centre.

### **Temporalització**

La temporalització orientativa dels diferents projectes serà la següent:

{temporalització}

## Adaptació a la modalitat semipresencial

En la **modalitat semipresencial**, el model pedagògic es veu modificat per la naturalesa d’aquesta modalitat, ja que els estudiants no estan matriculats en tots els mòduls i el temps dedicat a cada projecte es redueix en comparació amb la modalitat presencial. Tot i que no es treballa estrictament per aprenentatge basat en projectes (ABP) en semipresencial, mantenim un enfocament basat en aprenentatge per reptes (ABR), adaptant el contingut i les activitats als recursos disponibles i al temps de dedicació.

Per tant, en aquesta modalitat hem de:

* **Garantir la cobertura de tots els continguts del mòdul** mentre es respecta la natura de la **modalitat semipresencial**.
* **Optimitzar les tutoríes col·lectives** per a la resolució de reptes i la gestió de projectes, amb una metodologia que afavorisca l’autonomia de l’alumnat i l’aplicació pràctica dels continguts.
* **Consolidar el desenvolupament de les competències generals** mitjançant **projectes reals** que els estudiants poden realitzar tant dins com fora de l'aula.

En aquest context, i com que no es té la mateixa disponibilitat de l'alumnat que en modalitat presencial, la temporalització dels projectes serà la següent:

{temporalització_sp}

Com podem veure, en aquesta modalitat:

* El projecte 0 es treballa durant el primer curs, i seguirà una metodologia basada en reptes (ABR)
* Els projectes 3 i 4 es treballaran a l'aula, seguint també una metodologia ABR, proposant reptes a l'alumnat de manera pautada.
* El projecte 5 es realitzarà al llarg del curs, de manera individualitzada, i amb la mentoria del professor del mòdul.


>
> **Cal remarcar que aquesta temporalització és orientativa, i pot variar segons la modalitat (presencial/semipresencial) i metodologies utilitzades. En modalitat presencial, per exemple, es treballarà per projectes en col·laboració amb altres mòduls formatius, pel que algunes unitats poden reubicar-se en funció de les necessitats dels projectes o concretar-se en unitats més menudes**
>
> **Aquesta concreció, juntament amb les activitats i projectes a realitzar es concretarà en les corresponents programacions d'aula**.
> 
