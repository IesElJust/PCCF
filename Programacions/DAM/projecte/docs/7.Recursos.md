# Recursos

<!-- 

L'apartat de recursos didàctics fa referència als elements, les ferramentes o els materials que els docents utilitzen per a facilitar el procés formatiu.

Els tipus de recursos didàctics han de ser variats i poden classificar-se segons el format, la funció o el context en què s'utilitzen. Alguns dels tipus més comuns de recursos didàctics són:
* Recursos materials: són els elements físics que s'utilitzen en l'aula i que permeten aprenentatges significatius, adaptats a les aracterístiques del grup, seleccionats segons els nivells de l'alumnat, el tipus de tasques que es realitzaran, etc.
* Recursos tecnològics: inclouen ferramentes digitals i dispositius que faciliten l'aprenentatge mitjançant l'ús de la tecnologia.
* Recursos organitzatius: tenint en compte la necessitat d'aplicar metodologies actives en les aules, és important pensar en agrupacions flexibles, codocència o qualsevol altra ferramenta que facilite el procés d'ensenyança-aprenentatge en esta línia. Se seguiran les instruccions d'inici de curs per a este punt.

-->

Els recursos didàctics comprenen aquells elements, eines o materials que utilitzarem per facilitar el prcés formatiu. Tenint en compte que el Projecte Intermodular es desenvolupa mitjançant aprenentatge basat en projectes (ABP), els recursos seran diversos i es distribuiran segons la modalitat de cada grup d’alumnes (presencial o semipresencial).

* **1. Recursos materials**: Els recursos materials inclouen tota la documentació que facilitarà el seguiment i desenvolupament del projecte. Això inclou:
    * **Documentació elaborada pel professorat**: Es proporcionaran guies i documentació específica sobre els projectes. Aquesta documentació servirà per explicar les fites i les tasques a realitzar, així com les indicacions generals sobre el procés de desenvolupament del projecte.
    * **Bibliografia especialitzada i documentació oficial**: Els estudiants tindran accés a bibliografia tècnica especialitzada sobre les tecnologies i freworks emprats, així com a documentació oficial de les llibreries i eines utilitzades dins de cada mòdul.
    * **Tutorials i manuals digitals**: Es recomanaran **tutorials en línia** i **materials multimèdia** per afavorir l'**aprenentatge autònom** dels alumnes, especialment en la **modalitat semipresencial**, on els estudiants podran aprofundir en els conceptes a través d'aquests recursos.

* **2. Recursos tecnològics**: Els alumnes tindran accés a:
  * **Equipament informàtic**: Cada alumne disposarà d'ordinadors amb connexió a internet per poder treballar amb les eines necessàries per al desenvolupament del projecte.
  * **Eines de desenvolupament**: S'utilitzaran entorns de desenvolupament diversos que permetran als estudiants desenvolupar aplicacions amb frontend i backend, de gestió empresarial i possibilitaran el seu desplegament al núvol.
  * **Eines de control de versions**: Es farà servir Git per al control de versions, GitHub per a la col·laboració i la gestió del codi font, i GitHub Projects o Trello per a la gestió de tasques i el seguiment de les fases del projecte.
  * **Plataformes de treball col·laboratiu**: Es farà ús de plataformes com *Aules* i GitHub per facilitar la gestió dels continguts i el treball col·laboratiu entre els membres del projecte. Aquestes eines també seran fonamentals per a la comunicació i seguiment de l'evolució del projecte.
  * **Eines de gestió de projectes**: S’utilitzaran eines com Trello o GitHub Projects per organitzar les tasques i planificar les activitats en funció de les fites establertes en el projecte.

* **3. Recursos organitzatius**: Els recursos organitzatius variaran segons la modalitat en què es treballe:

  * **En la modalitat presencial**:

    * **Metodologia activa basada en projectes (ABP)**: Els estudiants treballaran en grups heterogenis als quals se’ls assignaran rols específics dins de cada projecte. Aquests grups seran responsables del disseny i desenvolupament de les aplicacions, amb supervisió contínua per part del professorat.
    * **Codocència i agrupació flexible d'aules**: Quan siga possible, es fomentarà la codocència i es treballaran els projectes en un entorn d'aula flexible com és l'*Aula-Empersa*, adaptat a les necessitats del projecte. Això permetrà als alumnes un aprendre de manera pràctica i tenir accés a diferents perspectives del professorat.

  * **En la modalitat semipresencial**:
    * **Esquema de treball més tradicional però flexible**: Encara que en la modalitat semipresencial els alumnes no estaran físicament al centre tots els dies, el treball seguirà sent projectual i basat en reptes. Això vol dir que es dedicarà el temps presencial per a sessions de tutories col·lectives i per a la resolució de problemes específics del projecte.
    * **Aula virtual i recursos digitals**: L'ús de plataformes digitals serà fonamental, i els alumnes tindran accés a la documentació en línia i a les sessions de mentorització remota, en què el professorat farà seguiment personalitzat dels avanços del projecte.
    * **Aplicació de l’ABP en les tutories**: Durant les hores presencials, es treballarà de manera flexible en projectes de menor abast o projectes individuals, permetent als estudiants una aplicació pràctica dels coneixements adquirits.

* **4. Col·laboració amb empreses i validació del projecte**: Tot i que el mòdul de Projecte Intermodular no es dualitza, es promou la col·laboració amb empreses per aportar idees de nous projectes, requeriments nous, i feedback en el disseny i validació dels prototips. En aquest sentit, els estudiants poden:
  * **Desenvolupar el projecte al centre educatiu**, utilitzant les hores destinades al Projecte Intermodular i altres mòduls formatius.
  * **Validar els prototips en entorns reals** durant les hores de Formació en Empresa (FEE), amb la participació activa de les empreses per millorar contínuament el projecte, mitjançant el testeig, la retroalimentació i l'ajustament de les solucions.
  * **Mentoria empresarial**: Les empreses poden oferir sessions de mentoring i assessorament per ajudar els alumnes a orientar el seu projecte cap a un model de negoci viable i pràctic.

    Aquesta col·laboració permetrà als estudiants obtenir una visió realista de com les empreses apliquen la tecnologia i els processos en l’entorn empresarial.


**5. Espais de treball col·laboratiu**: En el marc del **PIIE Justhub Garage**, posat en marxa al centre el curs 2024-2025, els estudiants podran disposar d’un espai de coworking on seguir desenvolupant les seves idees de negoci i projectes. Això els permetrà treballar de manera independent i col·laborativa, en un ambient que simula el funcionament d’un entorn empresarial real, amb el suport tant del professorat com de mentors externs.
