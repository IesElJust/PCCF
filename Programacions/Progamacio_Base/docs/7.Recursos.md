# Recursos

<!-- 

L'apartat de recursos didàctics fa referència als elements, les ferramentes o els materials que els docents utilitzen per a facilitar el procés formatiu.

Els tipus de recursos didàctics han de ser variats i poden classificar-se segons el format, la funció o el context en què s'utilitzen. Alguns dels tipus més comuns de recursos didàctics són:
* Recursos materials: són els elements físics que s'utilitzen en l'aula i que permeten aprenentatges significatius, adaptats a les aracterístiques del grup, seleccionats segons els nivells de l'alumnat, el tipus de tasques que es realitzaran, etc.
* Recursos tecnològics: inclouen ferramentes digitals i dispositius que faciliten l'aprenentatge mitjançant l'ús de la tecnologia.
* Recursos organitzatius: tenint en compte la necessitat d'aplicar metodologies actives en les aules, és important pensar en agrupacions flexibles, codocència o qualsevol altra ferramenta que facilite el procés d'ensenyança-aprenentatge en esta línia. Se seguiran les instruccions d'inici de curs per a este punt.

-->

Els recursos didàctics comprenen aquells elements, eines o materials que utilitzarem per facilitar el prcés formatiu. En el present mòdul, i tenint en compte les metodologies seleccionades, disposarem de:

* **Recursos materials**: Es proporcionarà documentació elaborada pel professorat, així com l'accés a bibliografia especialitzada i documentació oficial dels frameworks i llibreries emprades. A més, es recomanaran tutorials i manuals digitals per reforçar l'aprenentatge autònom. Entre aquests materials trobarem:
    * Documentació i guíes sobre les UP i els projectes.
    * Documentació oficial de Flutter: [https://docs.flutter.dev/](https://docs.flutter.dev/)
    * DOcumentació oficial d'Android: [https://developers.google.com](https://developers.google.com)
    * Documentació oficial de Godot: [https://docs.godotengine.org/en/stable/](https://docs.godotengine.org/en/stable/)
  
* **Recursos tecnològics**: L'alumnat disposarà d'ordinadors amb connexió a internet i eines de desenvolupament com VSCode, Android Studio, emuladors de dispositius mòbils i el motor de videojocs Godot, així com eines de control de versions com Git. També s'utilitzaran plataformes de treball col·laboratiu i de gestió de continguts com Aules o GitHub i de gestió de projectes com Trello o Gihub Projects.

* **Recursos organitzatius**:
    * ***En la modalitat presencial***: Donat que s'adoptarà una metodologia activa centrada en projectes (ABP), es planificarà la formació de grups heterogenis i s'assignaran rols i coordinació de tasques dins de cada projecte. També es tindrà en compte la temporalització adequada de les activitats i les fases dels projectes. A més, es requerirà una agrupació flexible de les aules (Aula-Empresa) i sempre que siga possible, facilitar la codocència en el desenvolupament dels projectes.
    * ***En la modalitat semipresencial***: L'organització de l'aula seguirà un esquema més tradicional, tot i que, en la mesura del que siga possible, s'afavorirà una estructura flexible per aplicar ABP/ABR durant les tutories col·lectives.
